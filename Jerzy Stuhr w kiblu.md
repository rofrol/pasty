Pojechałem do Austrii, do Wiednia. Poszedłem na dworcu Wien Haputbahnhof do kibla bo mi się sikać zachciało. Tam są kible na dworcach eleganckie trzeba powiedzieć, wyższa kultura defekacji publicznej. Nie jakaś tam babcia klozetowa, tylko jest bramka taka jak u nas do metra i maszyna. Do maszyny się wrzuca 50 erło centów i wtedy się bramka przekręca. Nawet paragon wyskakuje żeby było wiadomo, że usługa została wykonana i podatek odprowadzony. Potem za te podatki budują sobie piękne pałace austro-węgiersko-habsburskie i wyciągi narciarskie. Można w Alpach z góry zjechać, a wyciąg cię szybko i bezstresowo z powrotem na szczyt wywiezie. 
Ale nie o sportach zimowych chciałem, tylko o tym, że jak 50 erło centów wrzuciłem i przechodziłem przez bramkę to nagle ktoś się za mną wcisnął na chama żeby się na ten sam obrót bramki załapać, za wejście nie płacić. Mówię halo halo, co jest, odwracam się, a to znany aktor filmowy Jerzy Stuhr się za mną na gapę przepchnął do kibla. Mówię, panie profesorze, dałby pan spokój, 50 erło centów nie majątek a pan jest przecież osobą powszechnie znaną, ktoś pana rozpozna i wstyd na całą Europę będzie, że pan na przejściach do kibla oszukujesz. Sromota dla narodu polskiego. A byłeś pan kiedyś w Austrii na nartach? No widzisz pan, to byś bez tych podatków od kibli publicznych na górę nie wjechał wyciągiem tylko musiałbyś pan na piechotę włazić. Do śmiechu by panu wtedy było?< 
Stuhr na to, że gówno go to obchodzi i nie będzie kurwa szwabom becelował. Że trzy wyszczania to już browar jest, a jak promocja w sklepie to nawet dwa. Ja na to, że nie wiem nie wiem, bo trzy oddania moczu na jedno czy dwa piwa to trochę dużo, że jak ktoś ma mocniejszy pęcherz to dla niego to perpetuum mobile nie zadziała żeby sobie oszczędzać na sikaniu i wydawać na piwo i tak w kółko. Do Stuhra to widocznie nie przemówiło bo tylko powiedział żebym się od niego odpierdolił i szedł szczać jak już taki frajer byłem, że 50 erło centów zapłaciłem maszynie. No to poszedłem. 
Teraz trzeba nadmienić, że nie tylko na wejściu toalety austriackie wyprzedzają polskie, bo później też jest luksus i technologia XXI wieku. Z sufitu muzyczka relaksująca leci, w powietrzu się woń odświeżacza sosnowego unosi, a już w samej kabinie to dwa czujniki są w ścianie, bezdotykowo wszystko dla higieny, i jak się przed jednym machnie to woda się spuszcza a jak przed drugim to taka machina się wysuwa ze ściany i deska się pod nią kręci a ona ją czyści. Tak mi to zaimponowało, że trzy razy deskę wyczyściłem chociaż byłem tylko za mniejszą potrzebą. O tym, że woda z kranu też na fotokomórkę leci to już nawet nie będę wspominał, bo to już nawet u nas jest. 
Wychodzę z kibla a tam Jerzy Stuhr dalej przy bramkach stoi i coś do ludzi zgaduje, paragony od nich zbiera. Mówię, panie profesorze, na co panu te paragony, a on mi mówi , że patrz młody i ucz się życia – drobnym drukiem jest napisane, że każdy paragon to jest jednocześnie kupon zniżkowy na 50 erło centów do dowolnego sklepu na dworcu. Dwa paragony zbierzesz – już jeden erło. Osiem – cztery erło. Dwadzieścia – dziesięć erło. A setka Jagermeister trzy ełro kosztuje w Interspar na dworcu, to żebym sobie przekalkulował. No rzeczywiście, nie można panu Jerzemu logiki odmówić, matematyki się nie oszuka. Czyli już podwójny zysk na tym kiblu jest, bo i można wejścia wymieniać na piwo i jeszcze od ludzi paragony na wódkę. Mówię, że sam bym mu oddał paragon ale na wódkę z zasady nie daję, a on na to, że w takim razie nie na wódkę tylko na chleb. No to w tej sytuacji dałem. 
Potem jeszcze trochę na dworcu czekałem i widziałem jak Stuhr szczęśliwy szedł do Interspara, paragony mu się z kieszeni usypywały. Ale potem widziałem też jak go stamtąd ochrona siłą wyciąga, a on dantejskie sceny urządzał i w proteście śpiewał pieśń patriotyczną „My ze spalonych wsi”. Okazało się, że promocja obowiązuje tylko przy zakupie powyżej 2,50 erło i tylko jeden paragon na raz można wykorzystać, więc jakby nie patrzeć to niezależnie czy się piwo czy wódkę bierze, to trzeba 80% wkładu własnego.

https://www.wykop.pl/link/3723389/#comment-45096797
