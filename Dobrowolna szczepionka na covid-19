Szanowni Państwo! Drodzy rodacy! Nasz rząd Dobrej Zmiany nie chce nikogo zmuszać do szczepienia! I nie będziemy zmuszać! Jednakże bardzo martwi nas reakcja części, podkreślmy tu: niewielkiej, mało ważnej, ale jednak części środowiska lekarskiego. Ci którzy powinni dawać przykład obywatelom, stanęli po złej stronie sporu. Dlatego, żeby nikogo nie zmuszać do, podkreślmy tu z całą mocą, dobrowolnej i darmowej szczepionki, postanowiliśmy wprowadzić dodatkową zachętę dla obywateli. Od teraz każdy kto podda się dobrowolnym szczepieniom na koronawirusa, zostanie zwolniony z uiszczenia jednorazowej daniny covidowo-solidarnościowej. Tak ją nazwaliśmy, ponieważ solidaryzujemy się ze wszystkimi poszkodowanymi przez pandemię. Podkreślmy: danina covidowo-solidarnościowa nie będzie żadnym podatkiem! Będzie to jednorazowa wpłata do wspólnego funduszu walki z covid, którą uiścić będą musieli ci, którzy nie będą chcieli się poddać dobrowolnej (podkreślmy to!) szczepionce. Ponieważ sprawa jest pilna, szerokie konsultacje społeczne tego rozwiązania zostaną przeprowadzone natychmiast, w dniu jutrzejszym o godzinie 9. Przeprowadzą je, w swoim gronie (żeby nie trwonić publicznych pieniędzy): Minister Zdrowia i Minister Finansów. Jeden z naszych czempionów przygotuje w tym czasie projekt ustawy (równolegle z konsultacjami, żeby nie tracić czasu), która zostanie podpisana przez Pana Prezydenta jeszcze w tym tygodniu. Apeluję tu do marszałka grodzkiego (celowo małą literą), o możliwie szybkie przepchnięcie ustawy przez senat. Przecież i tak nie zatrzymacie dobrej zmiany.

odpowiadając na pytania totalnej opozycji: to nie będzie żadna kolejna danina, może użyto nieprecyzyjnego sformułowania. Od początku miała to być składka na Fundusz Solidarnościowo-Covidowy. Co więcej, pragnę to powiedzieć z całą mocą, składka na fundusz również będzie D O B R O W O L N A. Każdy będzie miał wolny wybór: wpłacić dobrowolną składkę albo się zaszczepić. Dobrowolnie. Odpowiadając na dalsze pytania: wysokość składki nie jest jeszcze pewna, rozważamy kilka koncepcji. W każdym razie żeby miała ona sens, nasi eksperci radzą by była na takim poziomie, który zachęci obywateli do dobrowolnego zaszczepienia. Wstępnie proponowano składkę na poziomie średniego miesięcznego wynagrodzenia, co według niektórych byłoby dobrą zachętą. Jednakże będąc świadomymi, że nie każdy pracownik w Polsce zarabia średnią (wielu, podkreślmy, zarabia znacznie więcej, sam znam osobiście bardzo wiele takich osób!), więc skłaniamy się do propozycji, by była to po prostu składka równa jednemu miesięcznemu wynagrodzeniu danej osoby. Decyzję podejmą po konsultacjach społecznych (w swoim gronie) Minister Zdrowia i Minister Finansów, dziękuję.

https://www.wykop.pl/link/5853031/wielu-pracownikow-ochrony-zdrowia-nie-chce-sie-zaszczepic-przeciw-covid-19/#comment-85735645

